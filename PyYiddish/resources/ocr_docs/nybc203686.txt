Page 1
________________
Page 2
________________
Page 3
שלום-עליכם בּיבּליאָטעק
פ אַ ר ג ר ו י ס א ו ן ק ל י י ן
דאָס מעסערעל
שלום-עליכם פאַלקס-פאָנד אויסגאַבע
ניו יאָרק, 1918
________________
Page 4
________________
Page 5
דאָס מעסערעל
ל א ת ג נ ו ב —
זאָלסט ניט גנב'ענען !
(פון די עשרת הדברות).
א.
הערט, אידישע קינדער, איך וועל אייך דערצעהלען אַ מעשה מיט אַ מעסערעל ן נישט קיין אויסגעטראַכטע מעשה, נאָר אַיין אמת'ע, וואָס האָט זיך געטראָפען, מיט מיר טאַקי אַליין. צו קיין זאַך אויף דער וועלט האָב איך אַזוי קיין חשק געהאַט, ווי צו אַ מעסערעל ; קיין זאַך אויף דער וועלט האָב איך אַזוי ניט געגאַהרט צו האָבען, ווי צו האָבען אַ מעסערעל, אַיין אייגען מעסערעל. דאָס מעסערעל זאָל זיך ליגען אין קעשענע, און ווען איך וויל, זאָל איך דאָס מיר אַרויסנעמען, און וואָס איך וויל, זאָל דאָס מיר שניידען — און לאָזען מיינע חברים וויסען ! איך האָב נאָר-וואָס אָנגעהויבען געהן אין חדר, צו יוסיל דרדקי, האָב איך שוין געהאַט אַ מעסערעל, דאָס הייסט, כמעט, כמו ווי אַ מעסערעל. איך האָב דאָס מיר טאַקי אַליין געמאַכט. איך האָב אויסגעריסען אַ נענזענע פערער פון אַ פלעדערוויש, פון איין זייט אָפּגעהאַקט, פון דער אַנדערער זייט אויסגעגלעט און האָב מיר פאָרגעשטעלט, עלעהיי ס'איז אַ מעסערעל און סע שניידט...
— וואָס איז דאָס פאַר אַ פערער, וועלכע שוואַרצע יאָהר ? וואָס איז דאָס פאַר אַרומטראָגען זיך מיט פערערען ? — פרעגט
________________
Page 6
10
שלום-עליכם
מיך דער טאַטע, אַ קראַנקער איר מיט אַ געל אויסגעטריקענט פּנים, און פערהוסט זיך. — נאַ דיר גאָר פערערען, שפּיעלעכלעך — קחעהע-הע-הע !
— וואָס אָהרט דיך, אַז דאָס קינד שפּיעלט זיך ? — ענטפערט איהם די מאַמע, אַ נידעריטשקע אידינע מיט אַ זיידען טיכעל אויפ'ן קאָפּ. — אַבי אויסעסען זיך דאָס האַרץ, מיינע שונאים !
שפּעטער, אַז איך האָב שוין געהאַלטען ביי „חומש מיט חבור“, האָב איך שוין געהאַט כמעט אַיין אמת'דיג מעסערעל, אויך מיין אייגענע מלאכה : איך האָב דערטאַפּט אַ שטיקעל שטאָהל פון דער מאַמעס „קרינעלינע“ און האָב דאָס אַיינגעזעצט זעהר קונציג אין אַ שטיקעל האָלץ. דאָס שטיקעל שטאָהל האָב איך רעכט אָנגעשאַרפט אָן אַ טאָפּ און האָב זיך דערביי, געוויינטליך, צעשניטען אַלע פינג ע ר.
— זעה נאָר, זעה, ווי ער האָט זיך דאָס אַביסעל צעבלוטיגט,
דער קריש דיינער ! — שרייט דער טאַטע און נעמט מיך אָן ביי די פינגער אַזוי, אַז די ביינדלעך קנאַקען. — אַ שענער בחור'קענע, הע-הע-הע !
— אוי, אַ דונער איז מיר ! — זאָגט די מאַמע און נעמט צו ביי מיר דאָס מעסערעל און וואַרפט דאָס אַריין אין אויווען אַריין, קוקט נישט אויף מיין געוויין. — אַצינד וועט דאָס האָבען אַיין עק, וועה איז מיר ניט !
איך האָב אָבער גיך בעקומען אַיין אַנדער מעסערעל, טאַקי אויף דער רעכטער אמת אַ מעסערעל ; אַ הילצערן קלעצעל, אַ קיילעכיגס, אַ בייכיגס, פּאָחאָזשע אויף אַ פעסעל, מיט אַ האָרבאַטע קלינגעל, וועלכס האָט זיך אי געעפענט, אי פערמאַכט. איהר ווילט וויסען, וואו אַרום האָב איך דאָס בעקומען ? איך האָב מיר צענויפגעשלאָגען אַ קאַפּיטאל פון די אָנבייסענס, און האָב אָפּגעקויפט ביי שלמה'לען פאַר זיעבען גראָשען מזומן, און דריי בין איך איהם געבליבען שולדיג.
________________
Page 7
11
אוי, האָב איך דאָס ליעב געהאַט ! אוי, האָב איך דאָס ליעב געהאָט ! געקומען אַהיים פונ'ם חדר אַ דער'הרג'עטער, אַ הונגעריגער, אַ שלעפעריגער, אַיין אויסגעפאַטשטער (איך האָב, פערשטעהט איהר, נאָר-וואָס אָנגעהויבען צו לערנען גמרא ביי „מאָטי מלארהמות“ דעם גמרא-מלמד : „שוך שנגח את הפּרה“ — אַיין אָכט וואָס האָט געשטויסען אַ בהמה, און ווי באַלד אַיין אָכט שטויסט אַ בהמה, קוקט מיר פּעטש...), איז דאָס ערשטע געווען אַרויסנעמען דאָס מעסערעל פון אונטער דער שוואַרצער שאַפע (דאָרט איז דאָס געלעגען אַ גאַנצען טאָג, מחמת אין חדר האָב איך דאָס ניט געטאָרט האַלטען, און אין רערהיים האָט אַודאי קיינער נישט געטאָרט וויסען, אַז איך האָב אַ מעסערעל), נאָכדעם האָב איך דאָס גענומען אויסגלעטען, איבערשניידען אַ שטיקעל פּאַפּיער, איבערהאַקען אַ שטרוי אויף דער האַלב, און ערשט נאָכדעם צעשניידען מיין חלק ברויט אויף קלייניטשקע, קלייניטשקע שטיקעלעך, אָנשטעכען אויפ'ן שפּיץ פונ'ם קלינגעל און ערשט נאָכדעם לעגען אין מויל אַריין.
שפּעטער, פאַר'ן שלאָף, האָב איך דאָס אויסגערייניגט, אויסגעשייערט, אויסגעפּוצט, גענומען דאָס שאַרפשטיינדעל, וואָס איך האָב געפונען ביי אונז אויפ'ן בוידעם, אָנגעשפּיגען און גענומען זיך שטילערהייד צו דער ארבייט — שאַרפען דאָס מעסערעל, שאַרפען, שארפען...
דער טאַטע, מיט אַ יאַרמעלקע אויפ'ן קאָפּ, זיצט איבער אַ ספר, לערענט און הוסט, הוסט און לערענט.
די מאַמע איז אין קיך, פּאָרעט זיך ביי דער חלה. איך הער נישט אויף דאָס מעסערעל צו שאַרפען, שאַרפען...
פּלוצים חאַפּט זיך אויף דער טאַטע, ווי פונ'ם שלאָף :
— ווער פּישטשעט דאָרטען ? ווער ארבייט דאָס ? וואָס טהוסט דו, דו שהע-הע-גייץ איינער ?
ער געהט-צו צו מיר און נויגט זיך אָן איבער מיין שאַרפשטיינדעל און חאַפּט מיך פאַר'ן אויהער און פערהוסט זיך.
________________
Page 8
שלום-עליכם
— אַ-אַ-אַ ? מעסערלעך ! ? הע-הע-הע ! — זאָגט דער טאַטע אין נעמט צו ביי מיר דאָס מעסערעל מיט'ן שאַרפשטיינדעל. — אַזאַ יונגאַטש, קראַנק נעמען אַ ספר אין האַנד, קחע-הע-הע !
איך הויב אָן צו וויינען אויף אַ קול ; דער טאַטע פערבעסערט מיר מיט עטליכע פּעטש, און די מאַמע לויפט אַריין פון קיך מיט פערקאַטשעטע אַרבעל, מיט אַ גוואַלד :
— שאַ, שאַ, וואָס איז דאָרט אַזעלכס ? פאַר וואָס שלאָגסט דו איהם ? גאָט איז מיט דיר ! וואָס האָסט דו צום קינד ? וועה איז מיר ניט !...
— מעסערלעך ל... — שרייט דער טאַטע און פערהוסט זיך. — אַ ברעקעלע קינד !... אַזאַ יונגאַטש !... קחע-הע-הע-הע !... קראַנק נעמען אַ ספר אין האַנט ? אַ בחור'על פון אַכט יאָהר !... איך וועל דיר געבען מעסערלעך, דו פּוסטער בחור איינער !... אין מיטען דרינען גאָר מעסערלעך, קחע-הע-הע-הע !...
גוואַלד, וואָס האָט ער געהאַט צו מיין מעסערעל ? וואָס האָט דאָס ביי איהם אַזוינס פערזינדיגט ?... פאַר וואָס איז ער אַזוי אין כעס ל...
איך געדענק מיין טאַטען כמעט שטענדיג קראַנק, שטענדיג בלאַס, געל, און תמיד אין כעס, תמיד ברוגז אויף דער גאַנצער וועלט. פאַר אַ מינדסט נאַרישקייט ווערד ער אָנגעצונדען און וויל מיך נאָר דורס זיין. אַ גליק, וואָס די מאַמע פערהיט מיך, זי לייזט מיך אויס פון זיינע הענד.
און דאָס מעסערעל מיינס האָט מען פערוואָרפען, פערוואָרפען אַזוי ווייט, אַז איך האָב דאָס אַכט טאָג כסדר געזוכט און געזוכט און האָב דאָס נישט געקאָנט געפינען אין ערגיץ ! איך האָב ערנסט בעוויינט דאָס האָרבאַטע מעסערעל, דאָס גוטע מעסערעל, און ווי ביטער און פינסטער מיר איז געווען אין חדר, אַז איך האָב זיך דערמאָנט, אַז איך וועל קומען אַהיים מיט געשוואָלענע באַקען, מיט רויטע אונטערגעריסענע אויהערען פון „מאָטי מלאך-המות'ס“ הענד, דערפאַר וואָס אַיין
________________
Page 9
דאָס מעסערעל
אָכט האָט געשטויסען אַ בהמה, — צו וועמען וועל איך זיך קעהרען און ווענדען ? עלענד בין איך געבליבען אָהן דעם האָרבאַטען מעסערעל, עלענד ווי אַ יתום, און קיינער, קיינער האָט ניט געזעהען מיינע טרערען, וועלכע איך האָב שטילערהייד פערגאָסען ביי זיך, אויף מיין בעטעל, ביי נאַכט, קומענדיג פונ'ם חדר. שטיל האָב איך מיך אויסגעוויינט, אויסגעווישט די אויגען, אַנטלאָפען געוואָרען, און אויף מאָרגען פריה וויערער אין חדר אַריין, וויערער „טור שנגח את הערה“ — אַיין אָכט וואָס האָט געשטויסען אַ בהמה, וויעדער מאָטי מלאך-המות'ס קלעפּ, וויעדער דעם טאַטענ'ס כעס, דעם טאַטענ'ס הוסט, דעם טאַטענ'ס קללות, — ניטאָ קיין פרייע מינוט, קיין פרייליכע מינע, קיין שמייכעלע, קיין איינציג שמייכעלע טון קיינעם, פון קיינעם — איינער אַליין, עלענד, עלענד אויף דער גאַנצער וועלט !...
ב.
טון יענער צייט אָן איז איבערגעגאַנגען אַ יאָהר, און אפשר אָנדערהאַלבען. איך האָב שוין כמעט אָנגעהויבען צו פערגעסען דאָס האָרבאַטע מעסערעל. עס ווייזט אויס, אַז מיר איז אָבער אָנגעצייכענט געוואָרען מן השמים, אַז מיינע אַלע קינדערשע יאָהרען זאָל איך אָפּקומען פאַר מעסערלעך, איז געבוירען געוואָרען אַ ניי מעסערעל אויף מיין אומגליק, גאָר אַ שפּאָגעל-ניי מעסערעל, אַיין אַנטיקעל, אַ חריפות, כלעבען, אַ וואַזשנע מעסערעל, מיט צוויי קלינגלעך, טייערע שטאָהלענע קלינגלעך, שאַרפע ווי חלפים, מיט אַ ווייס ביינערן קלעצעל, מיט אַ מעשענעם „קאַסטען“, מיט רויטע מעשענע שטיפטיקלעך — איך זאָג אייך, אַיין אַנטיקעל. אַיין אמת'דיגס, אַ „זאַוויאַלאָווס !“...
ווי קומט צו מיר דאָס דאָזינע טייערע מעסערעל, וואָס איז גאָר ניט אויף מיין מיסט געוואַכטען געוואָרען ? דאָס אין אַ גאַנצע
* „זאָוויאָלאָוו“ — די געוויסע מעסער-פאַבריק.
________________
Page 10
14
עלום-עליכם
מעשה, אַ טרויעריגע, נאָר אַ שענע מעשה ; הערט, איך בעט אייך, מיט קאָפּ.
וואָס פאַר אַ פּנים האָט ביי מיר געהאַט דער„גלוח“, דער אידישער דייטש, וואָס איז געשטאַנען ביי אונז סטאַנציע, דער פּאָרראַטשיק הער ה ע ר ץ ה ע ר צ ע נ ה ע ר ץ , אַז גערעדט האָט ער אויף אידיש, געגאַנגען איז ער אָהן אַ היטעל, אָהן אַ באָרד, אָהן פּאות און, איך בעט איבער אַייער כבור, ביז העכער האַלב אונטער- געשניטען די קאַפּאָטע ? איך פרעג אייך, ווי אַזוי האָב איך זיך געקאָנט איינהאַלטען און ניט פּלאַצען פאַר געלעכטער, ווען דער דאָזיגער אירישער גוי, אָדער דער גויישער איר האָט צו מיר גערעדט דוקא אויף איריש, נאָר עפּיס אַ מאָדנע אידיש, מיט אַ סך פּתח'ען.
— נו, ליעבסטער קנאַבע, וואָס טיר סדרה נעהט דיעזע וואָ— חי-חי-חי ! — האָב איך מיך צעלאַכט און בעהאַלטען דאָר
פּנים אין האַנד.
— זאַגע-זאַנע, מיין ליעבעס קינדכען, וואָס פיר סדרה נעהם דיעזע וואַכע ?
— חי-חי-חי ! ב-ל-ק ! !... — האָב איך אויסגעשאָסען מיט אַ געלעכטער און בין אַנטלאָפען געוואָרען.
נאָר דאָס איז אַלץ געווען צום אָנהויב, בשעת איך האָב איהם נאָך גאָרניט געקענט ן אָבער נאָכדעם, אַז איך האָב מיך שוין גוט בעקענט מיט דעם דאָזיגען דייטש הער הערץ הערצענהערץ (ער איז אָפּגעזעסען ביי אונז אין שטוב אַ יאָהר כסדר), האָב איך איהם אַזוי ליעב געקריגען, אַז עס האָט מיך שוין מעהר נישט געאַהרט, וואָס ער דאַווענט נישט און עסט אומגעוואַשען. תחילת האָב איך נישט פערשטאַנען, ווי אַזוי לעבט ער ? ווי אַזוי האַלט איהם נאָט אויף דער וועלט ? ווי אַזוי ווערד ער ניט דערוואָרגען ביי'ם עסען ? ווי אַזוי קריכען איהם ניט אויס די האָר פונ'ם נאַקעטען קאָפּ ? פונ'ם
________________
Page 11
דאָס מעסערעל
15
רבי'ן „מאָטי מלאך-המות“ האָב איך געהערט, פון זיין מייל אַליין, אַז דער דאָזיגער אירישער דייטש איז גאָר אַ גלגול, דאָס הייסט : א איר אין מגולגל געוואָרען אין אַ דייטש, וואָס שפּעטער קאָן ער נאָך מגולגל ווערען אין אַ וואָלף, אין אַ בהמה, אין אַ פערד. אָדער גאָר אין אַ קאַטשקע... אין אַ קאַטשקע ?
חאַ-חאַ-חאַ ! אַ שענע מעשה ! — אַזוי האָב איך מיר געטראַכט און האָב באמת רחמנות געהאַט אויפ'ן דייטש. איין זאַך האָב איך ניט געקאָנט פערשטעהן : פאַר וואָס דער טאַטע, וואָס איז געווען אַיין עהרליכער איר, אַ ירא-שמים, האָט איהם תמיד אָפּגעטראָטען דעם אויבענאָן, און אויך אַלע אַנדערע אירען, וואָס פלעגען אַריינקומען צו אונז אין שטוב אַריין, פלעגען איהם שטאַרק אָפּגעבען כבור :
— שלום-עליכם, רב הערץ הערצענהערץ, ברוך-הבא. רב מערע הערצענהערץ, זיצט, רב הערץ הערצענהערץ !
איך האָב אַפילו אַמאָל אַ פרעג געטהאָן רעם טאַטען, האָט ער מיך אָפּגעשטופּט און האָט מיר געענטפערט :
— אַוועק, סע ניט דיין עסק ! וואָס פּלאָנטעסט דו זיך דאָ אַרום, וועלכע שוואַרצע יאָהר ? קראַנק ביזט דו נעמען אַ ספר אין האַנט, הע-הע-הע-הע !
וויערער אַ ספר ? רבונו של עולם !... איך וויל א 1 י ך זעהען, איך וויל א ו י ך הערען, וואָס ער רעדט !
איך געה אַריין אין זאַל אַריין און פער'גנבה זיך אין אַ וויגקעלע און הער זיך צו, ווי מע רעדט ביי אונז, ווי דער הער הערץ הערצענהערץ לאַכט אויף אַ קול, און רויכערט גראָבע שוואַרצע „צינאַיערען“, וואָס שמעקען מחיה נפשות... פּלוצים געהט-צו צו מיר דער טאַטע און לאָזט מיר אַראָפּ אַ פּאַטש.
— ביזט שוין וויערער דאָ ? דו פּוסטעפּאַסניק ! וואָס וועט זיין פון דיר דער תכלית, דו גוי'עץ איינער ? גוואַלד, וואָס וועט זיין פון דיר, הע-הע-הע-הע !...
________________
Page 12
שלום-עליכם
דער הער הערץ הערצענהערץ שטעלט זיך אַיין פאַר מיר : „אָבער לאָסען זי איהם ! לאָסען זי איהם !“
נאָר עס העלפט ניט. דער טאַטע טרייבט מיך אַרויס. איך נעם „אַ ספר- אין האַנד, נאָר עס ווילט זיך פאָרט ניט קוקען אין ספר אַריין ! וואָס טהוט מען ל... איך געה פון איין חדר אין דעם אַנדערען, ביז איך קום צו דעם שענסטען פון אַלע חדרים, דאָרט, וואו עס שלאָפט תמיד דער הער הערץ הערצענהערץ. אַך, ווי שען, ווי ליכטינ דאָרט איז ! די לאָמפּען ברענען און די שפּיעגלען גלאַנצען ; אויפ'ן טיש אַ גרויסער, אַ זילבערנער טינטער מיט שענע פּענעס ; מענטשעלעך מיט פערדעלעך, מיט צאַצקעלעך, מיט ביינדלעך, מיט שטיינדלעך און... אַ מעסערעל. אַך, וואָס פאַר אַ שען מעסערעל !... ווען איר, אַשטיינער, זאָל האָבען אַזאַ מעסערעל ! ווי גליקליך וואָלט איך געווען ! וואָס פאַר מינים זאַכען וואָלט איך מיט דעם אויסגעשניצט ! אַנו, מע דאַרף דאָס טרובען — עס איז עפּיס שאַרף ל... אַר ! עס חאַפּט אַ האָר ! עס האַקט איבער אַ האָר ! אַי-אַי-אַי, אַ מעסערעל ! !...
איין מינוט — דאָס מעסערעל איז ביי מיר אין האַנד. איך קוק זיך אַרום אויף אַלע זייטען און פּרוב זיך דאָס אַריינלעגען אויף אַ מינוטקעלע צו זיך אין קעשענע... עס ציטערט מיר די האַנד... עס קלאַפּט מיר דאָס האַרץ אַזוי שטאַרק, אַז איך הער, ווי עס מאַכט : „טיק-טיק-טיק !“... איך הער, ווי עמיצער געהט, עמיצער סקריפּעט מיט די שטיוועל ; דאָס איז ער, דער הער הערץ הערצענהערץ ! אַי-אַי, וואָס טהוט מען ? דאָס מעסערעל לאָז זיין ביי מיר, איך וועל עם נאָכדעם צוריק אַנידערלעגען. דערווייל דאַרף מען אַרויסגעהן, אַוועקגעהן פון דאַנען, אַנטלויפען ! אַנטלויפען ! . . . . אוּ———————————ליליליט-—
איך קאָן שוין קיין וועטשערע ניט עסען. די מאַמע טאַפּט מיך ביי'ם קאָפּ. דער טאַטע וואַרפט אייף מיר בייזע אויגען און שיקט מיך אָפּ שלאָפען... שלאָפען ? איך קאָן דען צומאַכען די
________________
Page 13
דאָס מעסערעל
אויגען ? איך בין אַ טוידטער !... וואָס טהוט מען מיט'ן מעסערעל ?
ווי אַזוי לעגט מען דאָס אַנידער צוריק ל...
נ.
— קום נאָר אַהער, תכשיט מיינער ! — מאַכט צו מיר אויף מאָרגען דער טאַטע. — האָסט דו ניט געזעהען ערגיץ דאָס סעסערעל ל...
תחילת בין איך געווען זעהר דערשראָקען : עס האָט זיך מיר אויסגעוויזען, אַז ער ווייסט, אַז זיי ווייסען אַלע... שיער, שיער האָב איך זיך ניט אַרויסגעחאַפּט : האַ ? דאָס מעסערעל ? אָט איז דאָס... עס האָט מיך עפּיס ווי אַ וואַרג געטהאָן אין האַלז, און אָיך האָב מיט ציטערניש געענטפערט :
— וואו — וואָסער מעסערעל ל...
— וואו — וואָסער מעסערעל ! — קרימט מיך איבער דער טאַטע. — וואו — וואָסער מעסערעל ! דאָס גילדענע מעסערעל ! אונזער אורח'ס מעסערעל ! דו בחור'עץ, דו שייגעץ איינער. קחעהע-הע !
— וואָס האָסט דו זיך צוגעטשעפּעט צום קינד ? — מישט זיך אַריין די מאַמע. — דאָס קינד ווייע ניט פון קיין פּותר און פון קיין חלום, און ער דולט איהם אַ ספּאָדיק : מעסערעל, מעסערעל.
— מעסערעל, מעסערעל ! וואָס הייסט ער ווייסט ניט ? —
זאָגט דער טאַטע מיט כעס. — אַ גאַנץ פריהמאָרגען הערט ער, ווי מע שרייט „מעסערעל, מעסערעל ! מעסערעל, מעסערעל !“ מע קעהרט איבער די שטוב נאָך דעם מעסערעל, פרעגט ער : וואו — וואָסער מעסערעל ? געה שוין, געה וואַש זיך, דו פּוסטער בחור איינער, דו גוי-גוי-עץ, קחע-הע-הע !
איך דאַנק ריר, רבונו של עולם, וואָס זיי האָבען טיר חאָטש ניט בעזוכט ! נאָר וואָס טהוט מען ווייטער ? מע בעדאַרף דאָס
________________
Page 14
18
מעסערעל בעשטאַטען ערגיץ אויף אַ גוט אָרט... וואו בעהאַלט מען דאָס ? אַהאַ, אויפ'ן בוידעם ! איך חאַפ דאָס אַרויס פון קעשענע און טהו דאָס אַ שטופּ אין שטיוועל אַריין... איך עס, און ווייס ניט וואָס איך עס. איך וואַרג זיך...
— וואָס חאַפּסט דו זיך אַזוי, וועלכע שוואַרצע יאָהר ? — פרעגט דער טאַטע.
— איך אייל מיך אין חדר אריין. — ענטפער איך איהם און פיהל, אַז איך ווער רויט, ווי פייער...
— אַ מתמיד געוואָרען, וואָס זאָגסט דו אויף דעם צדיק ? — וואָרטשעט ער און קוקט אויף מיר בייז. קוים-קוים דערלעבט אָפּעסען, אָפּבענטשען.
— נו, פאַר וואָס געהסט דו שוין ניט אין ח-חדר, צדיק מיינער ? — פרעגט מיך דער טאַטע.
— וואָס טרייבסט דו איהם אַזוי ? —זאָגט איהם די מאַמע.— לאָז דאָס קינד זיצען אַ מינוט !
איך בין שוין אויפ'ן בוידעם... ווייט, ווייט אין קראָקווע ליגט דאָס ווייסע מעסערעל ן עס ליגט און שווייגט...
— וואָס קלעטערסט די אויף בוי-בוידעמס ? — שרייט דער טאַטע. — דו יונגאַטש איינער ! דו בר-מצוה-יונג ! דו באָד-גוי ! קחע-הע-הע-הע !
— איך זוך דאָ עפּיס... — ענטפער איך איהם און פאַל שיער נישט אום פאַר שרעק.
— עפּיס ? וואָס הייסט „עפּיס“ ? וואָס איז דאָס פאַר אַ מין „עפּיס“ ?
— אַ... ס-ספר... אַ... אַ... אַיין אַלטע ג-גמרא...
— האַ ? אַ ג-גמרא ? אויפ'ן בוידעם ? אַ, דו היצעל איינער ! קריך שוין אַראָפּ, קריך, וועסט שוין לייזען ! דו באָד-גוי, דו הינטשלעגער, דו כ-כל-בו-כיק איינער, קחע-הע-הע !
נאָר עס אָהרט מיך שוין ניט אַזוי דעם טאַטענס כעס, ווי סע אָהרט מיך דאָס, וואָס איך האָב מורא, טאָמער געפינט מען דאָס
________________
Page 15
דאָס מעטערעל
19
מעסערעל. אַ קשיא ? טאָמער גראָד היינט קריכט מען אַרויף אויס'ן בוידעם גרעט אויסהענגען, אָדער די לעזשניס פערשמירען ל... מע דאַרף דאָס פון דאָרטען אַראָפּנעמען און בעשטאַטען אויף אַ בעסער אָרט !... איך געה אַרום אין איין ציטערניש ! יערער קוק פונ'ם טאַטענס אויגען ווייזט מיר אויס, אַז ער ווייסט שוין, אַז אָט-אָט טהוט ער מיך אַ חאַפ מכח דער אורח'ס מעסערעל... איך האָב שוין אַיין אָרט אויף דעם, אַ טהייער אָרט — וואו ? אין דער ערד, אין אַ גריבעל ביי רער וואַנד אַריינגעשטעקט, און פון אויבען רעכט פערשאַרט מיט שטרוי, פאַר אַ סימן... געקומען פונ'ם חדר, חאַפ איך זיך באַלד אַרויס אין הויף אַריין, איך נעם מיר פּאַוואָלינקע אַרויס דאָס מעסערעל און איך האָב קיין צייט אַפילו רעכט אָנשפּיעגלען זיך אין דעם, הער איך שוין דעם טאַטענ'ס געפּילדער :
— וואו ביזט דו ערגיץ דאָרט ? פאַר וואָס געהסט דו שוין ניט דאַוונען, דו בעל-עגלה-יונג, דו וואַ-וואַסער-פיהרער ! קחע-העהע !
נאָר וויפיעל דער טאָטע רודפ'ט מיך און יאָגט מיך, וויפיעל
דער רבי הרג'עט מיך און שלאָגט מיך, איז דאָס בלאָטע קעגען יענעם פערגעניגען, וואָס איך האָב, בשעת איך קום פונ'ם חדר און זעה מיך מיט מיין טייערען, מיין איינציגען ליעבען חבר — מיט מיין מעסערעל ! דאָס פערגעניגען איז אָבער — אוי וועה ! — אויסגעמישט מיט יסורים, פערביטערט מיט מרה-שחורה. מיט שרעק, מיט גרויסע, גרויסע פּחדים !
ד.
זומער-לעבען. די זון זעצט זיך, די לופט ווערד עטוואָס קיהלער, דאָס גראָז שמעקט, די זשאַבעס קוואַקען און שטיקער חמאַרעס פליהען דורך, אָהן רעגען, פערביי דער לבנה, ווילען זי אַיינשלינגען ; די ווייסע זילבערנע לבנה בעהאַלט זיך אַלע מינוט און בעווייזט זיך וויערער, דאַכט זיך, זי שוועבט און שוועכט — און שטעהט אויף איין אָרט. דער טאַטע זעצט זיך צו אויפ'ן גראָז אין
________________
Page 16
שלום-עליכם
אַ חאַלאַט, האַלב נאַקעט, מיט אַ ווייסען טלית-קטן, האַלט איין האַנד אין בוזעם און מיט דער אַנדערער האַנד שאַרט ער ביי דער ערד און קוקט אויפ'ן אויסגעשטערענטען הימעל און הוסט. דאָס פּנים אַקעגען דער לבנה איז טודט, פערזילבערט. ער זיצט פּונקט אויף דעם אָרט, וואו דאָס מעסערעל ליגט בעגראָבען, און ער ווייסט גאָר ניט, וואָס אונטער איהם טהוט זיך. אַך, ווען ער זאָל, אַשטייגער, וויסען ! וואָס וואָלט ער געזאָגט ? וואָס וואָלט איך געהאַט ? „אַהאַ, טראַכט איך מיר אין האַרצען, האָסט מיר פערוואָרפען מיין האָרבאַטע מעסערעל, האָב איך איצט אַביסעל אַ בעסערס, אַ שענערס ! דו זיצט אויף דעם און דו ווייסט גאָר ניט. אוי, טאַטע ! טאַטע !...
— וואָס גלאָנצסט דו אויף מיר די אויגען, ווי אַ קאָ-קאָטער ? — חאַפּט מיך אָן דער טאַטע. — וואָס זיצסט דו צענויפגעלעגט די הענט, ווי אַ שטאָדט-בעל-הבית ? קאָנסט זיך שוין גאָר קיין ארבייט ניט אָפּזוכען ? און „קריאת-שמע“ לייענען ביזט דו פּטור ? פאַר'שרפה'ט זאָלסט דו ניט ווערען, יונגאַטש איינער ! אַ מי-מיתה משונה זאָל אויף דיר ניט קומען, קחע-הע-הע !
אַז ער זאָגט : פאַר'שרפה'ט זאָלסט דו נ י ט ווערען, אַ מיתה משונה זאָל אויף דיר נ י ט קומען — דאָס איז אַ בעווייז, אַז ער איז ניט אַזוי שטאַרק אין כעס ן אדרבה, דאָס איז אַ סימן, אַז ער איז אויפגעלענט. און באמת טאַקי : קאָן מען דען זיין ניט אויפגעלענט אין אַזאַ שענער, וואונדערליכער זומערנאַכט, ווען עס ציהט יעדען בעזונדער און עס טרייבט איהם אַרויס אויף דער גאַס, אויף דער לופט, אויף דער ווייכער, פרישער, אויסגעצייכענטער לופט ? אַלע, אַלע זענען אַצינד אין דרויסען. דער טאַטע, די מאַמע, די קלענערע קינדער, וואָס זוכען קליינע שטיינדלעך און שפּיעלען אין זאַמדעלעך. דער הער הערץ הערצענהערץ דרעהט זיך אויך אַרום איבער'ן הויף אָהן אַ היטעל, רויכערט אַ „ציגייער“ און זינגט אַ דייטשעס ליעדעל, קוקט אויף מיר און לאַכט... דאָס לאַכט ער פון מיר, אַפּנים, וואָס דער טאַטע טרייבט מיך. איך לאַך אָבער
________________
Page 17
דאָס מעסערעל
21
פון זיי אַלע. אָט באַלד וועלען זיי אַלע געהן שלאָפען, וועל איך מיך דעמאָלט אַרויסחאַפּען אין הויף אַרויס (איך שלאָף אין הויז, פון סאָרענט, אויף דער ערד, וואָרום אין שטוב איז די היץ שרעקליך גרויס), איך וועל מיך שוין אָנטישען, אָנשפּיעגלען אין מיין מעסערעל !...
דער עולם שלאָפט. שאַ, שטיל אַרום און אַרום. פּאַוואָלינקע הויב איך מיך אויף אויף אַלע פיער, און שטיל, ווי אַ קאַץ, גנבס איך מיך אַרויס אין הויף אַרויס. די נאַכט איז שטיל, די לופט איז פריש, מחיה נפשות. פּאַמעליך קריך איך צו צו יענעם אָרט, וואו דאָס מעסערעל ליגט בעגראָבען. פּאַוואָלי גראָב איך דאָס אויס פון דאָרטען און בעטראַכט דאָס ביי דער לבנה ; עס גלאַנצט, עס בלישטשעט, ווי גינגאָלד, ווי אַ בריליאַנט. איך הויב אויף די אויגען אַרויף און דערזעה — די לבנה קוקט גלייך אַראָפּ צו מיר, אויף מיין מעסערעל... וואָס קוקט זי זיך אַזוי אַיין ? איך דרעה מיך אויס צוריק — זי קוקט מיר נאָך. איך פערשטעל דאָס מעסערעל מיט'ן העמדעל — זי קוקט מיר נאָך. זי ווייסט געוויס, וואָס דאָס איז פאַר אַ מעסערעל און וואו איך האָב דאָס גענומען... גענומען ל... איך האָב דאָס גע'גנבה'ט !
דאָס ערשטע מאָל, פון זינט דאָס מעסערעל איז מיינס, קומט מיר דאָס דאָזיגע שרעקליכע וואָרט אויף די געדאַנקען. גע'גנבה'ט ? בין איך דאָך, הייסט דאָס, אַ גנב ! פּשוט, אַ גנב ? אין דער וערה שטעהט געשריבען, אין די עשרת הרברות, מיט גרויסע אותיות :
ל א ת ג נ ו ב !
זאָלסט ניט גנבה'נען ! און איך האָב גע'גנבה'ט ! וואָס וועט מען מיר דערפאַר טהון אין גיהנם ? אוי, וועה ! מע וועט מיר אָפּהאַקען די האַנד, די האַנד, וואָס זי האָט גע'גנבה'ס... מע וועט מיך שמייסען מיט אַייזערנע ריטער... מע וועט מיך בראָטען און ברענען אויף הייסע סקאָוורעדעס... אייביג, אייביג וועל איך נליהען... מע בעדאַרף אָפּגעבען דאָס מעסערעל, מע בעדאַרף
________________
Page 18
שלום-עליכם
אַנידערלעגען צוריק דאָס מעסערעל, מע בעדאַרף נישט קיין ננבה'ש מעסערעל ! מאָרגען לעג איך אַנידער צוריק דאָס מעסערעל.
אַזוי טראַכט איך מיר און נעם דאָס מעסערעל צו זיך אין בוזעם אַריין — פיהל איך, אַז סע בריהט מיך, סע בראָט מיך. ניין, מע בעדאַרף עס צוריק בעהאַלטען, בעגראָבען אין רער ערד אַריין ביז מאָרגען. און די לבנה פון אויבען קוקט אויף מיר. וואָס קוקט זי ? די לבנה זעהט, זי איז אַיין עדות... און איך קריך-צו פּאַוואָלינקע צוריק אין הויז אַריין אויף מיין געלעגער און לעג זיך שלאָפען און קאָן ניט אַנטלאָפען ווערען. איך קאַטשע זיך פון איין זייט אויף רער אַנדערער און קאָן ניט שלאָפען... מיט'ן טאָג גלייך שוין בין איך אַנטלאָפען געוואָרען, און עס האָט זיך מיר גע'חלומ'ט אַ לבנה, און עס האָבען זיך מיר גע'חלומ'ט אייזערנע ריטער, און עס האָבען זיך מיר גע'חלומ'ט מעסערלעך... גאַנץ פריה האָב איך זיך אויפגעחאַפּט, אָפּגעדאַווענט געשמאַק מיט כונה און אָפּגעחאַפּט דעם אָנבייסען אויף איין פוס — און מאַרש אין חדר אַריין.
— וואָס חאַפּט דאָס דיך אַזוי אין חדר אַריין ? — שרייט אויף מיר דער טאַטע. — וואָס יאָגט דאָס דיך אַזוי ? וועסט ניט אָנוועהרען די תורה דיינע שפּעטער אויך ! בענטש בעסער, ווי עס קעהר צו זיין, און היפּער ניט קיין ווערטער ! וועסט נאָך צייט האָבען זיין אויסגעלאָזט, דו הולטיי איינער, דו אַפּיקורס, דו טרי-טריפניאַק איינער, קחע-הע-הע-הע !
— וואָס עפּיס אַזוי שפּעט ? טהו נאָר אַ קוק אַהער ! — האַלט מיך דער רבי פיר און ווייזט מיר אָן מיט'ן פינגער אויף מיין חבר „בערעל דעם רויטענס“, וואָס שטעהט אין אַ ווינקעלע מיט אַיין אַראָפּגעלאָזטען קאָפּ. — זעהסט דו, ווייסער-חברה'ניק ? זאָלסט דו וויסען זיין, אַז פון היינטיגען טאָג אָן און ווייטער איז שוין זיין
________________
Page 19
דאָס מעסערעל
נאָמען ניט „בערעל דעם רויטענס“, ווי ער האָט געהייסען ביז אַהער. ניין ! ער הייסט אַצינד אַ שענערען נאָמען ; אַצינד הייסט ער : בערעלע דער גנב ! — שרייט זשע, קינדער : בערעלע דער גיאַ-אַ-נב ! בערעלע דער ג-אַ-אַ-נב !
די דאָזיגע ווערטער ציהט אויס דער רבי מיט אַ ניגון, און אַלע תלמידים חאַפּען איהם אונטער, ווי די משוררים :
— בערעלע רער גאַ-אַ-נב ! בערעלע רער ג-אַ-אַ-נב !
איך בלייב אַ פערשטיינערטער, און אַ פראָסט געהט מיר איבער אויפ'ן לייב. איך פערשטעה ניט וואָס דאָס בערייט...
— וואָס שווייגסט דו, דו שייגעץ איינער ל... — רופט זיך אָן דער רבי צו מיר מיט אַיין אומגעריכטען פּאַטש. — וואָס שווייגסט דו, דו גוי'עץ ? דו הערסט דאָר, אַז אַלע זינגען. העלף זינגען מיט אַלע גלייך : „בערעלע דער ג-אַ-אַ-נב, בערעלע דער ג-אַ-אַ-נב !“
עס ציטערען מיר הענד און פיס. עס קלאַפּט מיר אַ צאָהן אויף אַ צאָהן. נאָר איך העלף זינגען : „בערעלע רער ג-אַ-אַ-נס !“
— העכער, שייגעץ איינער ! — טרייבט מיך אונטער דער רבי. — שטאַרקער ! שטאַרקער !...
און איך מיט'ן גאַנצען כאָהר זינגען אויף אַלערליי קולות : „בערעלע דער ג-אַ-אַ-נס ! בערעלע דער ג-אַ-אַ-נב !“...
— ש-ש-ש-ש-ש-אַ-אַ-אַ-אַ ! — שרייט אויס פּלוצים דער רבי און טהוט אַ פּאַטש מיט דער האַנד איבער'ן טיש. — שאַ ! אַצינד וועלען מיר זיך נעמען צום „משפּט“. (מיט אַ ניגון) : אַנו, בערעלע גנב, קום נאָר אַהער, מיין קינד, גיכער זשע, גיכער אַביסעלע ! זאָג נאָר, יונגעלע, ווי אַזוי רופט מען דיך ? (מיט אַ ניגון).
— בערעל.
— ווי אַזוי נאָך ? (מיט אַ ניגון).
— בערעל... בערעל... דער... גנב !
— אָט אַזוי, מיין ליעב קינד, אָט אַזוי ביזט דו אַ וואָהל יונגעלע. (מיט אַ ניגון) : אַצינד, בערעלע, געזונט זאָלסט דו מיר זיין און שטאַרק אויף אַלע איברים (מיט אַ נגון), נעם זיי מוחל, בע
________________
Page 20
שלום-עליכם
רעלע, און ציה אַראָפּ פון זיך רי מלבושיס'לער. אָט אַזוי ! נו, שוין, און גיכער שוין ! איך בעט ביי דיר, נו-שוין, און גיכער שוין — אָט אַזוי, בערעשי, מיין טייערער !
בערעל בלייבט שטעהן נאַקעט, ווי רי סאַמע האָט איהם געהאָט. קיין טראָפּען בלוט איז אין איהם ניטאָ. ער ריהרט ניט מיט קיין אבר. די אויגען אַראָפּ. אַ געשטאָרבענער, אַ טוידטער !...
דער רבי רופט אַרויס איינעם פון רי גרעסערע תלמידים, אַלע מיט אַ ניגון :
— אַנו, הערשעלע דער גרויסער, געה נאָר אַרויס פונ'ם טיש. אַהער, צו מיר, געשווינדער, אָט אַזוי ; און דערעעהל אונז אַקאָרשט די מעשה פון אָנהויב ביז'ן סוף, ווי אַזוי אונזער בערעלע איז געוואָרען אַ גנב. הערט, חברה, מיט קאָפּ !
און „הערשעל דער גרויסער“ הויבט אָן צו דערצעהלען אַ מעשה, ווי אַזוי בערעל האָט זיך דערשלאָגען צו רב מאיר-בעל-נספּושקע, וואָס זיין מאַמע וואַרפט אַהין אַלע פרייטאָג פאַר ליכטבענטשען אַ קאָפּיקע, און אַ מאָל צוויי ן ווי אַזוי בערעל האָט זיך דאָביוועט צו דער דאָזיגער צדקה-פּושקע, אויף וועלכער עס הענגט אַ שלעסעלע ; ווי אַזוי בערעל האָט מיט אַ שטרויעלע מיט סמאָלע אַרויסגעשלעפּט פון דאָרטען אַלע קאָפּיקעס איינציגווייז ביז לעצט ; ווי אַזוי די מאַמע זיינע, „זלאַטע די הייזעריגע“, האָט זיך געחאַפּט, נעעפענט די דאָזיגע צדקה-פּושקע, דאָרט איז געלעגען אַ שטרוי, אַיינגעטונקען אין סמאָלע ן ווי אַזוי זלאַטע די הייזעריגע האָט איהם „צוגעשטעלט אַ בענקעלע“ ן ווי אַזוי בערעל האָט זיך באַלד נאָך דעם רבינ'ס שמיץ מודה געווען, אַז אַ גאַנץ יאָהר, אַ קיילעכיג יאָהר, האָט ער געשלעפּט פון דער צדקה-פּושקע די קאָפּיקעס, ווי אַזוי ער האָט זיך יעדען זונטאָג געקויפט צוויי לעקאָכלעך מיט אַ באָקסער ! ווי אַזוי... און אַזוי ווייטער און ווייסער.
— אַצינד, קינדער, משפּט איהם ! איהר ווייסט שוין, ווי אַזוי. דאָס איז שוין ביי אייך ניט דאָס ערשטע מאָל. לאָז יעדער זאָגען
________________
Page 21
דאָס מעסערעל
זיין משפּט, וואָס קומט אַ גנב, וואָס שלעפּט קאָפּיקעס פון אַ צדקהפּושקע. הערשעל דער קליינער, זאָג דו צום ערשטען, וואָס קומט אַזאַ גנב, וואָס שלעפּט קאָפּיקעס מיט אַ שטרוי פון אַ צדקהפּושקע ?
רער רבי בויגט אַיין דעם קאָפּ אויף אַ זייט, ער מאַכט צו די אויגען און שטעלט אונטער דעם רעכטען אויהער צו הערשעל דעם קליינעם. הערשעל רער קליינער ענטפערט הויך, אויף אַ קול :
— אַ גנב, וואָס שלעפּט קאָפּיקעס פון אַ פּושקע, קומט... מע זאָל איהם קאַטעווען ביז בלום זאָל געהן.
— מטה'ל, וואָס קומט אַ גנב, וואָס שלעפּט קאָפּיקעס פון אַ צדקה-פּושקע ?
— אַ גנב, — זאָגט מטה'ל מיט אַ וויינענדיג קול, — אַ גנב, וואָס שלעפּט קאָפּיקעס פון אַ צדקה-פּושקע, קומט, מע זאָל איהם אַנידערלעגען, צוויי אויפ'ן קאָפּ, צוויי אויף די פיס, און צוויי זאָלען איהם שמייסען מיט אַיינגעזאַלצענע ריטער...
— טאָפּעלע טוטאַריטו ! וואָס קומט אַ גנב, וואָס שלעפּט קאָפּיקעס פון אַ צדקה-פּושקע ?
קאָפּעל קוקאַריקו, אַ יונגעל, וואָס קאָן ניט אויסרעדען קיין קוף און קיין גימל, ווישט אויס דאָס נעזעל און זינגט זיין משפּט מיט אַ קוויטש :
— אַ רנב, וואָס שלעפּט טאָפּיטעס פון אַ פּושטע, טוסט איהם, אַז אַלע יונדלעך זאָלען צורעהן צו איהם נאָהענט און זאָרען איהם דלייך אין פּנים דריי מאָל אויף אַ טול : דנס ! דנב ! רנב !
אין חדר ווערד אַ געלעכטער. דער רבי נעמט זיך מיט'ן גראָבען פינגער אונטער'ן גאָרגעל, ווי אַ חזן, און רופט מיך אויף מיט'ן ניגון, וואָס מע רופט אויף אַ חתן :
— יעמוד ה-ח-תּ-ן ש-לום ברב נחום מס-טיר ! זאָג נאָר, דו, שלומ'ני, מיין טייערינקער, דיין פּסק, וואָס קומט אַ גנב, וואָס שלעפּט קאָפּיקעס פון אַ צדקה-פּושקע ?
________________
Page 22
שלום-עליכם
איך וויל ענטפערען — פאָלגט מיך ניט די צונג. איך ציטער ווי אין אַ קרתת, עס וואַרגט מיך אין האַלז. אַ קאַלטער שווייס בעשלאָגט מיך פון אויבען ביז אַראָפּ. עס פייפט מיר אין די אויהערען. איך זעה שוין פאַר זיך ניט דעם רבין, ניט דעם נאַקעטען „בערעל דעם גנב“, ניט קיין חברים ן איך זעה פאַר זיך נאָר מעסערלעך, אָהן אַ שיעור מעסערלעך, ווייסע, אָפענע מעסערלעך, מיט אַ סך קלינגלעך, און דאָרט, ביי דער טיר, הענגט די לבנה, זי שמייכעלט און קוקט אויף מיר, ווי אַ מענש... עס דרעהט זיך מיר דער קאָפּ, דער גאַנצער חדר, מיט'ן טיש, מיט די ספרים, מיט אַלע חברים, מיט דער לבנה, וואָס הענגט אויף דער טיר, און מיט אַלע מעסערלעך... איך פיהל, ווי די פיס ווערען מיר אונטערגעהאַקט. נאָך אַ מינוט — פאַל איך אום. נאָר איך שטאַרק זיך מיט אַלע בחות און האַלט זיך אַיין, איך זאָל ניט פאַלען...
פאַרנאַכט קום איך אַהיים און פיהל, אַז דאָס פּנים ברענט מיר, די בעקלעך פלאַמען און אין די אויהערען שומעט מיר. איך הער, מע רעדט צו מיר, נאָר וואָס — ווייס איך ניט. עפּיס זאָגט דער טאַטע, עפּיס בייזערט ער זיך, וויל מיר געבען פּעטש ; די מאַמע שטעלט זיך אַיין פאַר מיר, צעלאָזט דעם פאַרטוך, ווי אַ קוואָקע די פליגעל, בשעת זי בעשיצט איהרע היהנדלעך, מע זאָל זיי ניט אָנריהרען צו שלעכטען... איך הער גאָר ניט, איך וויל גאָר ניט הערען. איך וויל נאָר, ס'זאָל שוין ווערען גיכער נאַכט, איך זאָל קאָנען מאַכען אַיין עק מיט'ן מעסערעל... וואָס טהוט מען מיט דעם ? מודה זיין זיך און אָפּגעבען דאָס ? וועל איך האָבען בערעלע'ס פּסק. אונטערוואַרפען דאָס ? טאָמער חאַפּט מען מיך... פערווארפען און אַיין עק, אַבי פּטור ווערען ! וואוהין פערוואַרפט מען דאָס, אַז מע זאָל דאָס ניט געפינען ? אויפ'ן דאַך ? וועט מען הערען אַ קלאַפּ. אין גאָרטען ? וועט מען דאָס געפינען. אַהאַ ! איך ווייס שוין, איך האָב אַיין עצה : אַריינוואַרפען אין וואַסער אַריין ! אַ טהייערע עצה, כלעבען — אין ויאַסער אַריין, אין ברונען, טאַקי אָט דאָ ביי אונז אויס'ן -ויף ,.
________________
Page 23
דאָס מעסערעל
דער דאָזיגער געדאַנק געפעלט מיר אַזוי שטאַרק, אַז איך וויל גאָר לאַנג נישט קלערען. איך חאַפ דאָס מעסערעל און לויף גלייך צום ברונען, און עס דאַכט זיך מיר, אַן איך האַלט אין די הענד ניט קיין מעסערעל, נאָר עפּעס אַ מיאוסקייט, אַ מין שרץ, פון וועלכען עס ווילט זיך מיר וואָס גיכער צו בעפרייען זיך, פּטור ווערען. נאָר סע טהוט מיר באַנג — אַזאַ טהייער מעסערעל. אַ מינוט עטעה איך פערטראַכט, און עס דאַכט זיך מיר, אַז איך האַלט אין האַנד אַ לעבעדיגע זאַך... דאָס האַרץ טהוט מיר וועה אויף דעם : סטייטש, סטייטש, עס קאָסט מיך אַזוי פיעל מיה, עס איז אַ צער בעלי-חיים !... איך נעם זיך אָן מיט האַרץ און לאָז דאָס מיט אַ מאָל אַרויס טון די פינגער — „פּליוך ! “... עס טהוט אַ פּלעשטשע דאָס וואַסער, און מעהר הערט מען נישט... ניטאָ קיין מעסערעל ! איך עטעה נאָך אַ מינוט ביי'ם ברונען און הער זיך צו — מע הערט גאָר נישט. דאַנקען גאָט, פּטור געוואָרען ! חאָטש דאָס האַרץ קלעהמט מיר, טהוט מיר וועה : „סטייטש, אַזאַ מעסערעל, אַזאַ מעסערעל !“...
איך געה צוריק צו מיין געלעגער און זעה, ווי די לבנה קוקט מיר נאָך, און עס דאַכט זיך מיר, אַז זי האָט געזעהען אַלץ, וואָס איך האָב דאָ געטהאָן, און איך הער ווי אַ קול פון ווייטענס : „אָבער דו ביסט פאָרט אַ גנב !... חאַפּט איהם, קלאַפּט איהם, ער איז אַ גנב ! אַ ג-אַקאַ-נב ! ! “ איך גנבה זיך אַריין צוריק אין הויז אַריין און לעב זיך שלאָפען, און עס חלומ'ט זיך מיר, אַז איך לויף, איך שוועב, איך פליה אין דער לופטען מיט'ן מעסערעל, און די לבנה קוקט אויף מיר און זאָגט : „חאַפּט איהם ! קלאַפּט איהם ! ער איז אַ גנב ! אַ ג-אַ-אַ-נב ! ! !“...
ו.
אַ לאַנגער, לאַנגער שלאָף ! אַ שווערער, זעהר אַ שווערער חלום ! עס ברענט אין מיר אַ טייער. עס זשומעט מיר אין קאָפּ. אַלץ, וואָס איך זעה, איז רויט, ווי בלוט. ברענענדיגע ריטער פון
________________
Page 24
שלום-עליכם
טייער קאַטעווען מיין לייב, און איך קאַטשע זיך אין בלוט. אַרום מיר דרעהען זיך שלאַנגען און עקדישען ; זיי האַלטען אָפען זייערע מיילער און ווילען מיך אַיינשלינגען... גלייך אין אויהער אַריין הער איך אַ בלאָז : תקיעה — טהו ! שברים — טהו-טו ! תרועה — טהרטו-טו-טו ! און איינער שטעהט איבער מיר און שרייט אויף אַ קול מיט אַ ניגון, צום טאקט : „שמייסט איהם ! שמייסט איהם ! שמייסט איהם ! ער איז אַ ג-אַ-אַ-אַ-נב ! ! !“ און אַליין שריי איך: „גוואַלד, נעמט צו פון מיר די לבנה ! גיט איהר אָפּ דאָס מעסערעל ! וואָס האָט איהר צו בערלען נעבאַך ? ער איז ניט שולדיג — דאָס בין איך אַ ג-אַ-אַ-נב ! אַ ג-אַ-אַ-נב ! “...
און ווייטער געדענק איך ניט.
איך עפען אויף איין אויג, און דאָס אַנדערע אויג... וואו בין איך ? אכט זיך, אויף אַ בעט ? וואָס טהו איך דאָ ? ווער זיצט דאָס אָט דאָרט אויף אַ בענקעל, ביי'ם בעט ? אַ ! דאָס ביסט דו, מאַמע ? מאַמע !... זי הערט מיך ניט !... מאַטע ! מאַמע ! מאַאַאַטמע ! ! !... וואָס הייסט דאָס ? טיר דאַכט, אַז איך שריי אויף אַ קול ?... שאַ ! איך הער זיך צו — זי וויינט ? זי וויינט שטילערהייד. אויך זעה איך דעם טאַטען מיט זיין געל קרענקליך פּנים. ער זיצט איבער אַ ספר און זאָגט עפּיס שטילערהייד און הוסט און זיפצט און קרעכצט... עס ווייזט אויס, אַז איך בין שוין געשטאָרבען... געשטאָרבען ל... מיט אַ מאָל פיהל איך, ווי עס ווערד מיר ליכטיג אין די אויגען, גרינג אין קאָפּ, גרינג אין אַלע אברים. עס קלינגט מיר אין איין אויהער, אינ'ם אַנדערען אויהער : דזינננן ! ! ! איך געב אַ ניעס : אַפּצשי !...
— צו געזונט ! צו אַריכות-ימים ! צו לאַנגע יאָהרען ! אַ סימדטוב ! מזל-סוב ! געלויבט ביזט די, גאָט !
— באמת גענאָסען ! געלויבט דער אויבערשטער !
________________
Page 25
דאָס מעטערעל
— מיר האָבען אַ גרויסען גאָט ! ער וועט, אם ירעה השם, זיין געזונט, גאָט ברוך הוא וברוך שמו !
— לאָז מען רופען גיכער אַהער מינצי די שוחט'קע : זי שפּרעכט גוט אָפּ אַיין עין-הרע.
— דעם דאָקטאָר וואָלט מען באַדאַרפט רופען, דעם דאָקטאָר !
— דעם דאָקטאָר ? צו וואָס ? נאַרישקייט ! „ער“ איז אַ דאָקטאָר ! דער אויבערשטער איז דער בעסטער דאָקטאָר ! גאָט ברוך הוא וברוך שמו !
— צעגעהט זיך, עולם, צעגעהט זיך אַביסעל ! עס איז שרעקליד הייס ! אום נאָטעס ווילען, צענעהט זיך !
— אַיאָ ? איך האָב אייך געזאָגט, אַז מע דאַרף איהם אויסגיסען מיט וואַכס, האַ ? ווער איז גערעכט ?
— געלויבט איז גאָט ! געלויבט איז השם-יתברך !.. אוי, גאָט, גאָט, גאָט ברוך הוא וברוך שמו !...
מע ררעהט זיך אַרום מיר, מע קוקט אויף מיר. יערער געהטצו און טהוט מיך אַ טאַפּ ביי'ם קאָפּ. מע שפּרעכט מיך, מע שעפּטשעט מיך, מע לעקט מיר דעם שטערן און מע שפּייעט אויס און מע פּילנעוועט מיך : מע גיסט מיר אין מויל אַריין זודיגע יויך און מע שטופּט מיר מיט לעפעלעך איינגעמאַכטס — אַלע דרעהען זיך אַרום מיר, מע היט מיך אָפּ, ווי דאָס שוואַרצאַפּעל פונ'ם אויג, מע האָרעוועט מיך מיט ייכלעך און מיט קאַטשקעלעך, ווי אַ פּיצעלע קינד, און מע לאָזט מיך נישט אַליין ; עס זיצט תמיד נעבען מיר די מאַמע און דערצעהלט מיר איבער אַלע מאָל איבער-אַ-נייעס די גאַנצע געשיכטע, ווי אַזוי מע האָט מיך אויסגעהויבען פון רער ערד כמעט אַ טוידטען ן ווי אַזוי איך בין געלעגען צוויי וואָכען כסדר אין אַ העליש-פייער און האָב נאָר געקוואַקעגר ווי אַ זשאַבע, און עפּיס כסדר גערעדט פון שמיץ און פון מעסעלעך... מע האָט שוין גערעכענט, אַז איך בין שוין חלילה געשטאָרבען:.. און נאָכדעם, פּלוציט, האָב איר אַ ניעס געגעבען זיעבען מאָל, ממש פון טוידט לעבעריג געוואָרען...
________________
Page 26
80
שלום-עליכם
— היינט זעהען מיר, וואָס פאַר אַ גאָט מיר האָבען, ברוך הוא וברוך שמו ! — לאָזט אויס די מאַמע מיט טרערען אויף די אויגען. — היינט זעהען מיר אַרויס, אַז מע רופט צו איהם, הערט ער אויס אונזערע זינדיגע בקשות און אונזערע שולדיגע טרערען... אַ סך, אַ סך טרערען האָבען מיר פאַרגאָסען, איך און דער טאַטע, בין גאָט האָט רחמנות געהאַט... שיער, שיער נישט אָנגעוואָרען, פאַרזינדיגט אַ קינד חלילה, מיר זאָל זיין פאַר דיינע ביינער, איבער וועמען ? איבער וואָס ? איבער אַ יונגעל, אַ גנב, עפּיס אַ בערעלע, וואָס דער רבי האָט פאַרשמיסען אין חדר ביז'ן בלוט אַריין. אַז דו ביזט געקומען צו געהן פון חדר, ביזט דו שוין געווען אַ טוידטער, דער מאַמע זאָל זיין פאַר דיר ! דאָס איז אַ רוצח, דאָס איז אַ גזלן, גאָט זאָל איהם באַצאָהלען, רבונו של עולם !... ניין, מיין קינד, אַז גאָט וועט אונז שענקען דאָס לעבען און דו וועסט, אם ירעה השם, אויפשטעהען געזונדטערהייד, וועלען מיר דיך שוין אָפּגעבען צו אַיין אַנדערען מלמד, ניט אַזאַ קאַט, אַזאַ רוצח, ווי אָט דער „מלאך-המות“, ימח שמו וזכרו זאָל ער ווערען !
די דאָזיגע בשורה איז ביי מיר שרעקליך אָנגעלענט ! איך חאַפ אַרום די מאַמע קושען :
— טהייערע, טהייערע מאַמע !...
און דער טאַטע געהט-צו צו מיר פּאַוואָלי, לעגט אַרויף זיין בלייכע קאַלטע האַנד מיר אויפ'ן שטערן און זאָגט צו מיר שוין ווייך, אָהן אַ שום כעס :
— אַי, האָסט דו אונז איבערגעשראָקען, דו שקאָץ איינער, קחע-הע-הע-הע !
אויך דער אידישער דייטש, אָדער דער דייטשער איר, הער הערץ הערצענהערץ, מיט אַ „ציגייער“ אין די צייהן, בויגט זיך אָן מיט זיין געגאָלטער מאָרדע איבער מיין בעטעל און טהוט מיך אַ גלעט איבער'ן בעקעל און זאָגט אויף דייטש :
— גוט, גוט ! געזונד, געזונד !...
________________
Page 27
דאָס מעסערעל
אין אַ פּאָר וואָכען אַרום נאָך מיין אויפשטעהן פון בעט רוסט זיך אָן צו מיר דער טאַטע :
— נו, מיין זוהן, אַצינד געה אין חדר אַריין, און האָב שוין מעהר ניט אין זינען קיין מעסערלעך מיט קיין נאַרישקייטען... שוין צייט זאָלסט שוין אָנהויבען ווערען אַ שטיקעל מענטש ; אם ירעה השם, איבער דריי יאָהר ווערסט דו שוין בר-מצוה, צו הונדערט און צוואַנציג יאָהר, קחע-הע-הע !
מיט אַזעלכע זיסע ווערטער שיקט מיך דער טאַטע אַרויס אין חדר אַריין צום נייעם מלמד, צו רב חיים קאָטער. דאָס ערשטע מאָל הער איך פון מיין בייזען טאַטען אַזעלכע גוטע ווייכע ווערטער, און איך פערגעס אין איין מינוט אַלע זיינע רדיפות, מיט אַלע זיינע קללות, מיט אַלע זיינע פּעטש, גלייך ווי ס'איז גאָר נישט געווען אויף דער וועלט. איך זאָל מיך ניט שעמען, וואָלט איך איהם אַרומגעהאַפּט קושען. נאָר, חי-חי-חי — ווי אַזוי קושט מען אַ טאַטען ל...
די מאַמע גיט מיר מיט אין חדר אַריין אַ גאַנצען עפּעל מיט צוויי גראָשען, און אויך דער דייטש שענקט מיר אַ פּאָר קאָפּיקעס מיט אַ קניפּ אין בעקעל, רעדט אויף זיין שפּראַך :
— היבשער קנאַבע ! גוט, גוט !...
איך נעם די גמרא „ביצה“ אונטער דער האַנד, איך טהו קושען די מזוזה און געה אין חדר אַריין, ווי אַ ניי-געבאָרענער, מיט אַ ריין האַרץ, אַ גרינג האַרץ, מיט אַ לויטערען: קלאָרען קאָפּ, מיט נייע מחשבות, מיט פרישע, עהרליכע, פרומע געדאַנקען. די זון קוקט-אַראָפּ און גריסט צו מיר מיט איהרע וואַרעמע שטראַהלען. דאָס ווינטעלע פער'גנבה'ט זיך צו מיר אונטער אַ פּאה, רי פויגעלעך פּישטשען : „טיף-טיף-טיף-טיף !“... עס הויבט מיך, עס טראָגט מיך אין רער לופטען, עס ווילט זיך מיר לויפען, שפּרינגען, טאָנ
________________
Page 28
שלום-עליכם
צען — אַך, ווי גוט, ווי זיס דאָס איז, אַז מע לעבט און מען איז אַיין עהרליכער, מען איז ניט קיין גנב, ניט קיין ליגנער !
איך קוועטש צו די גמרא צום האַרצען שטאַרק-שטאַרק, און לויף אין חדר אַריין געשמאַק-געשמאַק, און איך שווער ביי דער גמרא, אַז איך וועל קיינמאָל, קיינמאָל ניט זאַטשעפּען קיין פרעמדס, קיינמאָל, קיינמאָל נישט גנבה'נען, קיינמאָל, קיינמאָל ניט לייקענעז, .תמיד זיין אַיין עהרליכער, אַיין עהרליכער, אַיין עהרליכער...
________________
Page 29
מ. גורעוויטש פערלאַג.
ל. עלבע : די אידישע שפּראַך. אַ לעהר בוך פאַר אָנפאַנגער, ספּעציעל צוגעפּאַסט פאַר אַמעריקאַנער קינדער — דור פּינסקי : נייע ערצעהלונגען — — — — — —
געבונדען דור פּינסקי : דער אייביגער איר (איין אַקסער) — —
געבונדען ר-ד פּינסקי : דער שטומער קשיח — — — — — —
געבונדען יוסף יסה : ליעדער, מיט אַ פאָררעדע טון דור פּינסקי —
געבונדען ג. עלבע (לייבע דער רויטער) : באַרני דער מלמד.
הומאָריסטישע זאַמלונג — — — — — —
געבונדען בּ. קאָוונער (י. אַדלער) : הומאָריסטישע ערצעהלונגען —
געבונדען הויפט פערקויף פון פאָלגענדע ביכער :
טרייהייטס ליעדער — — — — — — — — — — —
געבונדען בּ. לאַפּין : אומעטיגע וועגען (ליעדער) — — — — — וועלט-איין וועלט-אויס (ליטעראַרישער זאַמעלביך) — —
געבונדען
צו בעקומען אין אַלע וּרעסערע בוך סטאָרס אָדער ביים סערל
עבער :
________________
Page 30
אַ ביליגע אויסגאַבע טון שלום-עליכט'ם מעשיות און מאָנאָקאָנען פאַר גרויסע איז פאַר קליינע, אויף צו לייענען אין אַלע אורושע הייזער, וואו סע רעדט און מע פערשטעהט איריש, אויף טאָרצילייענעז פאַר אַיין עולם איז עפענטליכע פּלעצער און אויף געבען צי לייענען אידישע קינדער, וועלכע לערנען און פּערשטעהען אידיש.
ביז אַהער ערשיענען :
סענט
1.
2.
8.
5.
8.
9.
10. 11. 12. 18. 14. 15.
נחת פון קינדער ,ין בּערעל-אַייזייק. — — — — — — — 10 ווען איך בּין רויטשילד ,ין אויסגעטרייסעלט. — — — — 10 מתושלח. — — — — — — — — — — — — — — — 10 שוין איין מאָל אַ סוכה ! — — — — — — — — — — 10 רי —ח — — — — — — — — — — — — — — — 0 דאָס מעסערעל. — — — — — — — — — — — — — 10 חנוכה-געלד — — — — — — — — — — — — — — 10 פערבּענגט אַהיים. — — — — — — — — — — — — 10 ראַבּטשיק. — — — — — — — — — — — — — — 10 בּיי'ם קעניג אחשורוש. — — — — — — — — — — — 10 אין גיכען וועלען ערשיינען ג
אַ פערשטערטער פּסח. — — — — — — — — — — — 10 די גאָלדשפּינערס. — — — — — — — — — — — — 10 ד,ר גער. — — — — — — — — — — — — — — 10 ל“ג בּעומר. — — — — — — — — — — — — — — 10 דאָס דריידעל. — — — — — — — — — — — — — 10 הויפּטפערקויף אין בּוכהאַנדלונג פון מ. גורעוויטש :